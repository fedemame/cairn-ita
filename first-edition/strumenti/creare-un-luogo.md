---
layout: default
title: Creare un luogo d'avventura
parent: Strumenti
nav_order: 1
---

# Creare un luogo d'avventura

## Scegli un tema

* Scegli un tema per l'area. Una mitologia specifica che ti ispira, qualcosa dalla storia e via dicendo...
* Nome (dovrebbe riflettere il tema). Puoi trovare degli ottimi nomi [qui](https://www.fantasynamegenerators.com/forest_names.php) (in inglese).
* Inventa una premessa solida per l'avventura (tipicamente un luogo accattivante con un tesoro a cui dare la caccia).
* Decidi una fazione dominante, con tratti e motivazioni.
* Aggiungi un qualche tipo di bilanciamento (un'altra fazione, qualche tipo di nemico terribile eccetera...).
* Tieni a mente questi concetti: Pericoli, Poste, Motivazioni, Urgenza. Più ne puoi intrecciare, meglio è.

## Tabelle Scintilla

Le [Tabelle Scintilla](https://www.bastionland.com/2017/11/electric-modernity-and-spark-tables.html) sono un ottimo strumento per creare rapidamente un'ambientazione. Sono tipicamente composte da 40 parole divise in due colonne. Alcuni esempi di tabelle scintilla (in inglese) si trovano [qui](https://docs.google.com/spreadsheets/d/1b3E3FsQVvjqAMVcDIVXXQmo9g6bH0fQBDbzRJ6K5F10/edit#gid=0). Con un leggero editing, si possono ottenere espressioni come:
* Artigli Digerenti
* Occhi Bianchi
* Lingue Distorte
* Risveglio Predatorio
* Funghi Felini
* Profondità Nutrienti
* Sottobosco Paranoico
* Cimitero Senza Bocca
* Sfumatura Appassente
* Increspatura Sotterranea
* Passeri Trasmutanti
* Alberi Lunari
* Muffa Triste
* Ombra Bruciante

### Creare Tabelle Scintilla

Per creare una Tabella Scintilla, avrai bisogno di trovare un sito o un libro che sia vicino al tema generale della tua avventura (ad esempio, un PDF con dei contenuti correlati). Puoi scegliere le parole aprendo una pagina a caso e trascrivendo qualsiasi cosa attiri la tua attenzione, o puoi importare il testo in uno strumento sul web. Puoi anche importare [libri di pubblico dominio](https://archive.org/details/texts) sul tema dedicato. [Wordcounter.net](https://wordcounter.net/website-word-count) permette di creare liste di parole chiave non comuni partendo da un sito (in inglese). Copiando un testo su [WorcCounter360](http://it.wordcounter360.com/) è possibile estrarre la parole non comuni dall'italiano. Una volta fatto, puoi copiare la lista in un foglio di calcolo.

In alternativa, dai un'occhiata a [Terribly Beautiful](https://www.patreon.com/terriblybeautiful) di [Colin Kloecker](https://twitter.com/colinkloecker?lang=it). Fondamentalmente, ti unisci al suo server Discord (vedi il link al Patreon, è gratis) e lanci comandi nel canale "bibliomancers-workshop" (vedi il messaggio pinnato).

Quando hai finito:

* Ripulisci le liste. Dividile in due colonne da d20.
* Ti conviene generare almeno 10 frasi interessanti da usare come ispirazione.
* Puoi sempre scrivere 40 parole che suonano bene assieme.
* Anche le immagini possono fare da scintilla.

## Disegnare una Mappa

* Se sai disegnare, perfetto! Altrimenti trova uno strumento per disegnare mappe che funzioni per te. Alcuni esempi sono [draw.io](http://draw.io/), [Hex Kit](https://coneofnegativeenergy.com/hex-kit/), [Owlbear Rodeo](https://www.owlbear.rodeo/), [Wonderdraf](https://www.wonderdraft.net/)...
* Disegna almeno quattro linee di qualsiasi forma, ognuna di un colore differente. Ogni linea dovrebbe incrociarne un'altra almeno una volta. Queste linee rappresentano strade e sentieri.
* Genera almeno 3 Punti d'Interesse: prendi in considerazione i temi e le fazioni. Posizionali dove si incrociano le linee.
* Genera le caratteristiche della regione o dell'esagono (se usi una mappa esagonale) per ogni PdI, usando delle tabelle. Posiziona le caratteristiche nei PdI dove hanno più senso.
* Posiziona pericoli addizionali (soprattutto nascosti), incontri o PNG in alcuni dei PdI.
* Aggiungi alcune complicazioni di viaggio o di rotta, prendendo in considerazione i PdI lungo la strada.

## Creare gli Incontri

* Crea una tabella degli incontri (da 1d6 o 2d6) con almeno un risultato legato al gruppo o ai suoi membri.
* Aggiungi dettagli su tesori o reliquie (Chi li vuole? Dove sono? Perché non sono già stati presi?). Includi delle mappe.
* Descrivi le stanze dei dungeon (basta una frase che descriva ostacoli, pericoli, creature o tesori minori).

Non è necessario farlo per ogni Punto d'Interesse, solo quelli che ritieni importanti.

## Creare il Tesoro

* Guarda la mappa e pensa a chi vorrebbe del tesoro, e di che tipo.
* Guarda la mappa e pensa a dove potrebbe stare quel tesoro ora.
* Aggiungi 2-3 passaggi che portino alla posizione del tesoro, ma che non siano troppo ovvi.
* Aggiungi un qualche tipo di "dungeon" dove si trova il tesoro.
* Rifornisci le "stanze" del dungeon (qui ci vanno i tesori addizionali).
* [Maze Rats](https://questingbeast.itch.io/maze-rats) ha delle bellissime tabelle (in inglese) per il tesoro e per saccheggiare i corpi. Ce n'è una versione automatizzata nell'app [Adventuresmith](https://play.google.com/store/apps/details?id=org.steavesea.adventuresmith).