---
layout: default
title: Panoramica & Principi
parent: Guida del Giocatore
grand_parent: Seconda Edizione
---

# Panoramica & Principi

## Panoramica

### Neutralità
Il ruolo del Custode è quello di presentare le regole, le situazioni, i Personaggi non Giocanti (PNG) e la narrazione in modo chiaro, mentre svolge il ruolo di arbitro neutrale.

### Senza Classi
Il ruolo o le abilità di un personaggio non sono limitati da una classe in particolare. La specializzazione è definita dalle sue esperienze e dall’equipaggiamento che porta con sé.

### Morte
I personaggi saranno anche forti, ma sono anche vulnerabili al danno nelle sue molteplici forme. La morte è sempre dietro l’angolo, ma non si presenta mai per caso o senza preavviso.

### Fiction First
I dadi non sempre sono in grado di esprimere la difficoltà o l’esito di un ostacolo. Il successo e il fallimento sono invece arbitrati dal Custode tramite il dialogo con i giocatori, sulla base di elementi del mondo.

### Crescita
I personaggi evolvono man mano che avanzano nel mondo, guadagnando nuove competenze e abilità superando ostacoli e sopravvivendo a eventi pericolosi.

### Scelta del Giocatore
I giocatori dovrebbero sempre essere consci delle motivazioni dietro alle scelte che hanno preso, e le informazioni sui potenziali rischi dovrebbero essere fornite spesso e apertamente.

### Principi
Sia il Custode che i giocatori hanno delle linee guida che aiutano a promuovere un’esperienza di gioco determinata dal pensiero critico, dall’esplorazione e da una narrazione spontanea.

### Obbiettivi Condivisi
I giocatori contano l’uno sull’altro al fine di sentirsi coinvolti nell’ambientazione condivisa, negli obiettivi dei personaggi e nelle sfide di gruppo. Per questo motivo, solitamente il gruppo lavora di squadra verso un obiettivo comune.

## Principi per i Giocatori

### Libertà d'Azione
- Gli attributi e i relativi tiri salvezza non definiscono il tuo personaggio. Sono soltanto strumenti.
- Non chiederti solamente cosa farebbe il tuo personaggio, chiediti anche cosa faresti tu.
- Sii creativo con la tua intuizione, gli oggetti e le tue relazioni.

### Lavoro di Squadra
- Cerca il consenso degli altri giocatori prima di andare avanti.
- Rimanete in sintonia su obiettivi e limiti, rispettatevi a vicenda e realizza di più cose in gruppo che da solo.

### Esplorazione
- Fare domande e prestare attenzione ai dettagli è più utile di qualsiasi statistica, oggetto o abilità che possiedi.
- Non essere sospettoso della descrizione del Custode, ma non esitare a chiedere maggiori informazioni.
- Non esiste un solo modo corretto di procedere.

### Dialogo
- Tratta i PNG come se fossero persone reali, e fai affidamento alla tua curiosità per ottenere informazioni e risolvere i problemi in sicurezza.
- Scoprirai che la maggior parte delle persone sono interessanti e vorranno dialogare prima di ricorrere alla violenza.

### Cautela
- Combattere è una scelta e raramente si rivela saggia; valuta se la violenza è il modo migliore per raggiungere i tuoi obiettivi.
- Cerca di aumentare le probabilità a tuo favore e ritirati quando le cose sembrano sfavorevoli.

### Pianificazione
- Pensa a modi per evitare i tuoi ostacoli attraverso la perlustrazione, la discrezione e la verifica dei fatti.
- Fai qualche ricerca e chiedi in giro informazioni sui tuoi obiettivi.

### Ambizione
- Stabilisci degli obiettivi e usa i tuoi pochi mezzi per fare dei passi avanti.
- Non aspettarti nulla. Guadagnati la tua reputazione.
- Mantieni le situazioni sempre in movimento e gioca per vedere cosa succede.

## Principi per il Custode

### Informazioni
- Dai informazioni utili sul mondo di gioco man mano che i personaggi lo esplorano.
- I giocatori non hanno bisogno di tirare dadi per conoscere la propria situazione.
- Rispondi alle loro domande in modo utile e diretto.
- Reagisci onestamente, descrivi in modo coerente e spiega sempre che possono continuare a fare domande.

### Difficoltà
- Ai numeri e alla meccanica prediligi contesto e realismo .
- Se i personaggi vogliono fare qualcosa di semplicemente impossibile, nessun lancio di dadi permetterà loro di farlo.
- Ciò che il giocatore descrive, e come sfrutta la situazione, ragionevole? Lascia che accada.
- I tiri salvezza coprono una grande quantità di situazioni incerte e spesso sono tutto ciò che occorre per azioni rischiose.

### Preparazione
- Il mondo di gioco è organico, malleabile e casuale. Intuisce e fa delle svolte brusche.
- Utilizza tabelle e generatori casuali per sviluppare situazioni, non per storie o trame.
- I PNG ricordano i PG per quello che fanno, per quello che dicono e come influiscono sul mondo.
- I PNG non vogliono morire. Infondi in ognuno di loro interesse personale e voglia di vivere.

### Focus Narrativo
- Ciò che conta veramente è l’esperienza che emerge dal gioco, non la matematica o le abilità dei personaggi. Per facilitare miglioramento e specializzazione date ai giocatori dei maestri d’arme e missioni personali.
- Prestate attenzione ai bisogni e ai desideri dei giocatori, dopodiché inserite opportunità realistiche sul loro cammino.
- Un pugnale alla gola vi ucciderà, indipendentemente dalla vostra armatura costosa o da quanto sia formidabile il vostro addestramento.

### Pericolo
- Il mondo di gioco presenta per i personaggi un rischio concreto di sofferenza e di morte.
- Segnala un pericolo serio per i giocatori quando è presente. Più è pericoloso, più è evidente.
- Posiziona trappole in bella vista e lascia che i giocatori si prendano del tempo per trovare una soluzione.
- Dai ai giocatori l’opportunità di risolvere i problemi e di interagire con il mondo.

### Tesoro
- Un Tesoro è specifico dell’ambiente in cui è stato recuperato. Esso racconta una storia.
- Il Tesoro è di grande pregio, quasi sempre ingombrante, e raramente utile al di là del suo valore e del suo prestigio.
- Le reliquie non sono Tesori, sebbene siano utili e interessanti.
- Usa il **Tesoro** come un’esca verso luoghi esotici protetti da nemici minacciosi.

### Scelta
- Dai ai giocatori una scelta concreta per forzare l’esito quando la situazione si blocca.
- Utilizza risposte binarie “allora, A o B?” quando le loro intenzioni sono vaghe.
- Collabora con questo processo discorsivo per mantenere il gioco in continuo movimento.
- Assicurati che le azioni del giocatore lascino il loro segno nel mondo di gioco.

### Dado del Fato
- A volte vorrai un elemento di casualità (ad esempio per il tempo atmosferico, per conoscenze uniche del personaggio, ecc.)
- In queste situazioni, tira 1d6. Un risultato di 4 o più generalmente favorisce i giocatori.
- Un lancio di 3 o meno tende a rappresentare sfortuna per i PG o i loro alleati.