---
layout: default
title: Pointcrawl
parent: Guida del Custode
grand_parent: Seconda Edizione
---

# Pointcrawl

I *pointcrawl* sono un modo per rappresentare i potenziali punti di interesse su una mappa, inclusi i loro ingressi, le loro uscite e i sentieri che li collegano. A differenza degli *hexcrawl*, che prevedono percorsi omnidirezionali per definizione, i pointcrawl offrono un numero definito di percorsi mirati tra le località. Questo approccio astrae alcuni degli elementi comuni all’esplorazione della natura selvaggia, mantenendo però gli aspetti più interessanti.

Sebbene le procedure standard di generazione dell’ambientazione in questo manuale assumano un pointcrawl come predefinito, la maggior parte delle avventure old school non lo fa. Alcune sono mappe esagonali con lunghezze variabili, mentre altre indicano semplicemente le distanze in chilometri. Fortunatamente, è piuttosto semplice convertire quasi qualsiasi mappa in un pointcrawl.

## Conversione di una Mappa

Il metodo seguente si basa fortemente sulle procedure di Esplorazione della Natura Selvaggia nella *Guida del Giocatore di Cairn 2e*.

- Numera tutti i potenziali punti di interesse sulla mappa.
- Identifica i possibili percorsi tra ciascun punto, segnando strade, sentieri e corsi d’acqua evidenti. Indica i siti che non hanno percorsi di collegamento con altri punti.
- Indica il tempo di viaggio approssimativo (in Turni di Guardia o giorni di viaggio) tra due punti qualsiasi, tenendo conto della velocità del party, del terreno, del tempo atmosferico e di altri elementi di gioco che potrebbero influenzare il viaggio.

### Esempio

I tempi di viaggio tra i vari punti sono stati determinati come segue (assumendo che il party viaggi a piedi):

- Il viaggio tra i punti **1** e **2** dura 6 Turni di Guardia:
  - Aggiungi due turni per la distanza del percorso _media_.
  - Aggiungi un turno per il _sentiero_ attraverso montagne e foreste.
  - Aggiungi due turni per il terreno _pericoloso_ montano e uno per la foresta.

- Il viaggio tra i punti **2** e **3** dura 4 Turni di Guardia:
  - Aggiungi un turno per la distanza del percorso _breve_.
  - Aggiungi un turno per il _sentiero_ montano.
  - Aggiungi due turni per il terreno _pericoloso_ montano.

- Il viaggio tra i punti **2** e **4** dura 3 Turni di Guardia:
  - Aggiungi due turni per la distanza del percorso _media_.
  - Nessuna penalità per il viaggio su _strada_ mantenuta.
  - Aggiungi un turno per il terreno _difficile_ forestale.

- Il viaggio tra i punti **4** e **5** dura 4 Turni di Guardia:
  - Aggiungi un turno per la distanza del percorso _breve_.
  - Aggiungi un turno per il _sentiero_ nella palude.
  - Aggiungi due turni per il terreno _pericoloso_ paludoso.

- Il viaggio tra i punti **4** e **6** dura 4 Turni di Guardia:
  - Aggiungi due turni per la distanza del percorso _media_.
  - Aggiungi un turno per il _sentiero_ attraverso le pianure.
  - Nessuna penalità per il terreno _facile_ delle pianure.

- Il viaggio verso il punto **7**, da qualsiasi altro punto, richiede almeno 5 Turni di Guardia:
  - Aggiungi due turni per la distanza del percorso _media_.
  - Aggiungi due turni per il viaggio attraverso la _natura selvaggia_.
  - Aggiungi un turno per il terreno _difficile_ forestale.


[![Cliccami!]({{ site.baseurl }}/img/2e/pointcrawl-example-map.png "Clicca per allargare"){:height="60%" width="60%"}]({{ site.baseurl }}/img/2e/pointcrawl-example-map.png)
