---
layout: default
title: Formazioni
parent: Guida del Custode
grand_parent: Seconda Edizione
---

# Formazioni

## Introduzione

Le formazioni sono grandi gruppi di nemici trattati come un’unica entità. Sono più difficili da colpire e possono infliggere danni a più avversari contemporaneamente. La cosa fondamentale è che restano un’unità singola finché non subiscono danno critico; a quel punto, vengono spezzate o eliminate del tutto. A volte anche creature di grandi dimensioni (come draghi o giganti) possono essere trattate come formazioni.

## Esempio

> Il party sta montando l'accampamento nel cuore della foresta, accanto a una cascata modesta. Il sole sta calando, e tutti sono in allerta. Nessuno lo sa ancora, ma una colonia di Ratti Traditori [3 PF, 5 FOR, 15 DES, 4 VOL, morso (d6), _formazione_] ha fatto di questo posto la propria tana.

**Custode**: _"Proprio mentre il sole sparisce dietro gli alberi, sentite tutti un suono strano, tipo un tsk-tsk-tsk insistente, come quello di uno zio fastidioso. Il rumore cresce di volume e ritmo, fino a diventare piuttosto sgradevole. Mentre controllate i dintorni del campo, vedete dozzine di piccole creature simili a topi, con occhi enormi, che vi osservano. Sono loro a fare quel suono, e si stanno avvicinando! A proposito, useremo la regola delle formazioni per gestirli, finché non cambia qualcosa."_ 

**Freya**: _"Dobbiamo tirare salvezze su DES per agire prima di loro? Sempre che vogliano attaccarci, ovviamente."_ 

**Custode**: _"No, avete abbastanza tempo per agire per primi."_ 

**Freya**: _"Perfetto. Vediamo quanti ne riesco a far fuori in un colpo solo."_ 

**Wolfram**: _"Io invece cerco la regina… sempre che ce ne sia una! E se la trovo, le tiro una freccia."_ 

**Lucius**: _"Mi dispiace fare così, ma sacrifico 1 utilizzo delle mie bende per tappare le orecchie. Non si sa mai."_ 

**Custode**: _"Iniziamo da Lucius, che sacrifica 1 utilizzo di bende e se le infila nelle orecchie. Il rumore praticamente sparisce. Il suo turno finisce qui. Freya, tira pure i dadi per l’attacco."_

> Freya tira due d4, ottenendo un 2 e un 2.

**Custode**: _"Freya, ti butti in mezzo a quel groviglio di creature e infilzi due di loro con i tuoi Gemelli. Cadono subito, ma altre due prendono subito il loro posto. Anche solo sul bordo dello sciame, il suono che fanno è assordante. Inizi a sentirti confusa."_ 

**Custode**: _"Wolfram, ti muovi all’interno della colonia, attraversando lo sciame mentre cerchi qualsiasi segno di una regina. Passi l’intero turno a cercare, quindi non puoi fare altre azioni. Ma nella luce ormai fioca, intravedi una creatura più alta in lontananza, con una striscia bianca sul ventre."_ 

**Wolfram**: _"Preso. È lei. Mi basta un colpo ben piazzato."_ 

**Custode**: _"Circondati da tutte queste creature, il suono diventa insopportabile per entrambi. Freya e Wolfram, fate un tiro salvezza su VOL."_ 

**Freya**: _"Oh no… ho fatto 15. Fallito."_ 

**Wolfram**: _"Io ho tirato 11. Successo!"_

**Custode**: _"Freya crolla a terra: il rumore nelle orecchie è diventato un’esplosione di dolore. Wolfram, stringi i denti e resisti. Lucius, grazie alle tue bende nelle orecchie, non senti nulla."_ 

**Freya**: _"Ugh… quindi salto il turno?"_

**Custode**: _"Esatto, ma puoi provare un tiro salvezza su VOL per riprenderti. Intanto alcune delle creature iniziano a rosicchiarti i vestiti mentre ti contorci per terra. E alla fine, attaccano sia te che Wolfram!"_

> In quanto formazione, i Ratti Traditori hanno la proprietà _scoppio_ e infliggono danni _potenziati_. Il Custode tira due d12, infliggendo 1 danno a Freya e 6 a Wolfram.

**Custode**: _"Freya, essendo a terra non hai PF attivi, ma la tua armatura di cuoio ti protegge dai morsi dei ratti: nessun danno. Wolfram, prendi 6 danni, ma tra i tuoi PF e l’armatura riesci ad assorbirne la maggior parte. La prossima volta potresti non essere così fortunato."_ 

**Wolfram**: _"Va bene, tanto non ci sarà una prossima volta! Prendo la mira su quella creatura più alta e sparo. Lo so, devo tirare un d4, ma è tutto quello che ho!"_

**Freya**: _"Tutto quello che posso fare è tirare di nuovo su VOL… riuscito! Meno male."_ 

**Lucius**: _"Corro verso Freya e cerco di trascinarla fuori da quello schifo."_ 

> Wolfram tira un 2, che basta per infliggere danno alla FOR della formazione. Il Custode tira un salvezza contro Danno Critico con l’attributo FOR dei nemici… e fa 7, fallito.

**Custode**: _"Il dardo sfreccia nell’aria e colpisce la creatura col pelo bianco dritto al cuore. Emette un urlo acutissimo e crolla. Subito dopo, il rumore si interrompe e le creature iniziano a fuggire! Lucius, riesci a tirare fuori Freya dal pericolo proprio mentre si riprende."_ 

**Wolfram**: _"Per fortuna è finita. Comunque, io vado a recuperare quello che ho appena abbattuto. Potrebbe anche essere buono da mangiare."_ 

> Il party si accampa per la notte… e cena alla grande.
